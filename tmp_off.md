## Analiza rezultatelor financiare

Analiza rezultatelor financiare consolidate la 30.09.2025

DN AGRAR Group a înregistrat în primele nouă luni ale anului 2025 o cifră de afaceri de 158 milioane RON în creștere cu 25% comparativ cu anul 2024, și un profit net de 43 milioane RON, în creștere cu 104% față de perioada similară a anului 2024.

Compania a înregistrat un avans al producției de lapte de 11% în primele noua  luni  ale  anului  2025,  comparativ  cu  perioada  similară  din  2024. Această performanță este rezultatul investițiilor strategice în automatizarea și optimizarea proceselor operaționale la nivelul fermelor, demonstrând  totodată  angajamentul  companiei  față  de  eficiență  și productivitate, cât și al creșterii numărului de animale. De asemenea, DN AGRAR a înregistrat o majorare de 20% a prețului laptelui vândut comparativ cu aceeași perioadă a anului precedent.

Ambele evoluții, atât creșterea volumului producției de lapte, cât și cea a prețului  mediu  de  vânzare,  au  avut  un  impact  direct  și  pozitiv  asupra rezultatelor financiare înregistrate de companie.

Evoluția estimată a rezultatelor pentru trimestrul IV reflectă o profitabilitate pozitivă, însă la un nivel mai redus comparativ cu trimestrele precedente.  Principalii  factori  care  contribuie  la  această  evoluție  sunt scăderea prețului de vânzare a laptelui în perioada următoare și impactul secetei asupra producției vegetale și costurilor operaționale.

Întrucât producția vegetală este înregistrată inițial la cost standard, iar în ultimul trimestru al anului calculăm costul efectiv (real), diferențele dintre cele două valori (favorabile sau nefavorabile) se regularizează la sfârșitul perioadei. Aceste diferențe de cost vor influența rezultatul exercițiului, fie prin majorarea, fie prin diminuarea acestuia, în funcție de sensul abaterii dintre costul standard și cel real.

<!-- image -->

ACTIVE CIRCULANTE

RON 132,07 MIL. (EUR 25,99 MIL.)

+14,07% vs 31.12.2024

ACTIVE IMOBILIZATE

281,77 MIL.

RON (EUR 55,45 MIL.) +15,71% vs 31.12.2024

<!-- image -->

<!-- image -->

<!-- image -->

ACTIVE TOTALE

RON 418,24 MIL. (EUR 82,31 MIL.)

+15,64% vs 31.12.2024